# Esperlingvo

Esperlingvo estas eta reformo de Esperanto, kiu celas:
- helpi solvi la nesimetrion de la ina sufikso en natura maniero
- enkonduki pronomon kiu estas nur uzota se la sekso de iu homo estas nekonata

## 1. Solvi la nesimetrion de la ina sufikso

### Regulo 1.1 - vi apogas la uzon de iĉaj radikoj, inaj radikoj kaj neŭtralaj radikoj
Ekzemploj:
- "patro" estas iĉa.
- "matro" estas ina.
- "urbestro" estas neŭtrala.
- "fizikisto" estas neŭtrala.
- "amiko" estas neŭtrala.


### Regulo 1.2 - vi apogas la simetrian uzon de inaj kaj iĉaj radikoj
Ekzemploj:
- se vi uzas la vorton "patro" (sen "-iĉa" sufikso, sed kun iĉa signifo), vi NE uzu la vorton "patrino", sed vi uzos "matro".
- se vi uzas la vorton "matro" (sen "-ina" sufikso, sed kun ina signifo), vi NE uzu la vorton "matriĉo", sed vi uzos "patro".
- se vi uzas la vorton "viro" (sen "-iĉa" sufikso, sed kun iĉa signifo), vi devas koni inan radikon por tiu koncepto. Se tio ankoraŭ ne ekzistas, vi apogas la enkondukon de nova radiko, ekzemple "femo"*.
- vi uzas "vira/fema" aŭ "iĉa/ina" (aŭ "fema/vira" aŭ "ina/iĉa"), sed NE "vira/ina" kaj NE "iĉa/fema".

\* La vorto "femo" estas ideo de artefarita intelekto.


### Regulo 1.3 - vi apogas la simetrian uzon de la sufiksoj "iĉa" kaj "ina"
Ekzemploj:
- se vi uzas la vorton "patrino", vi ankaŭ uzos la vorton "patriĉo".
- se vi uzas la vorton "viriĉo", vi ankaŭ uzos la vorton "virino".
- se vi NE uzos la vorton "fizikistiĉo", vi ankaŭ NE uzos la vorton "fizikistino".

### Regulo 1.4 - la neŭtrala vorto: ĉu necesas tri radikoj, du aŭ unu?
Vi povas decidi.
- kiu estu la neŭtrala vorto por "patro/matro"? Ne "gepatro" aŭ "gematro". Eble la jam ekzistanta vorto "parento" (el [reta-vortaro.de](https://reta-vortaro.de/revo/dlg/index-2m.html#parent1.0o)), do triopo [patro, matro, parento].
- kiu estu la neŭtrala vorto por "patriĉo/patrino"? Eble "gepatro" (unu radiko [patr], uzante "ge-") aŭ "parento" (du radikoj, [patr, parent], ne uzante "ge-").
- kiu estu la neŭtrala vorto por "reĝiĉo/reĝino"? Eble "reĝo" estas neŭtrala por vi (unu radiko [reĝ], ne uzante "ge-").

## 2. La pronomo "lej"

### Regulo 2.1 - uzo de "li" aŭ "ŝi" estas la normo, se la sekso estas konata
Se vi konas la sekson de iu, vi uzos "ŝi" aŭ "li". (Se iu petas vin uzi la pronomon "ri", vi povas uzi "ri" por aludi al tiu persono.)

### Regulo 2.2 - uzo de "lej" estas la normo, se la sekso estas nekonata
Por persono de kiu vi ne konas la sekson, vi uzas "lej".

Ekzemploj:
- "Se vi vidas alian lernanton de mi, bonvolu montri mian sidlokon al lej."
- "Vendisto havas vendejon. Lej laboras minimume kvar tagojn."

Vi povas uzi "li aŭ ŝi" anstataŭ "lej". (Eble kelkaj personoj preferos "li, ŝi aŭ ri".)

Ekzemplo:
- "Se vi vidas alian lernanton de mi, bonvolu montri mian sidlokon al li aŭ ŝi."

La pronomo "lej" vi ne uzu kiam vi konas la sekson de la persono. Se iu petas vin ne uzi "li" aŭ "ŝi" por aludi al lej, vi povas uzi "ri" anstataŭe.

## Konkludo
- Oni povas uzi iĉajn, inajn kaj neŭtralajn radikojn.
- Oni uzas la sufiksojn "iĉa" kaj "ina" simetrie.
- Oni povas uzi la pronomojn mi, vi, lej, li, ŝi, ri, ĝi, ni kaj ili (laŭ la reguloj).


## Diskuti

Diskutgrupo ĉe Telegramo:

[t.me/esperlingvo](https://t.me/esperlingvo)
